# Ocenjevanje razdalj
Polovica tarč na Arrowheadu je neznanih, torej je potrebno razdaljo oceniti. Najprej moramo ugotoviti velikost tarče/lica. To pri licih premera 20cm in 40cm ni problem, saj je v prvem primeru na tarči 12 v drugem primeru pa so 4 lica. Problem je pa ugotoviti ali je lice premera 60cm ali 80cm. Tukaj si lahko pomagamo z velikostjo podlog, vendar pozor podloge niso vedno enako velike! Včasih se postavljalci prog poslužujejo "trika", da za lice premera 60cm (manjše lice) uporabijo manjšo podlogo in obratno ter nas s tem zavedejo.
Ko ugotovimo velikost lica s tem vemo v katerem območju je količek. Naprimer rdeč količek za lice premera 60cm je med 20m in 35m. Bolj izkušeni tekmovalci si pri tem pomagajo tudi s pozicijo količkov ostalih barv. V našem primeru (lice premera 60cm) je moder količek lahko med 15m in 30m. Če sta slučajno količka na istem mestu se nam območje avtomatsko skrči na 20m do 30m. Potem natančneje ocenimo razdaljo, pri tem se poslužimo različnih metod. 
Izkušeni strelci na terenu uporabljajo kombinacijo vseh metod, opisanih
tukaj. Zbrati boste morali vse razpoložljive informacije. Razviti morate tudi oko zanje, da boste na koncu prišli do natančne ocene razdalje.
# Ocenjevanje "na oko"
Pri tej metodi po občutku ocenimo razdaljo. Ta metoda je najenostavnejša, najhitrejša pa tudi najmanj natančna, odvisno od sposobnosti in izkušenj ocenjevalca.
# Deljenje razdalje "na pol"
Pri tej metodi celotno razdaljo razdelimo približno na pol in potem ocenimo bližnji del.
Ne pozabi: Če napačno oceniš razdaljo do polovice, boš naredili dvojno napako.
# Polaganje "metrov"
Ta metoda je uporabna pri majhnih razdaljah, ideja pa je, da poskušamo razdaljo oceniti tako da "polagamo" meter za metrom.
olaganje "deske"
# Polaganje "deske"
Ko pa gre za večje razdalje, postane zgornja metoda manj praktična, saj fizično "polaganje" metrov postane preveč zamudno.
Za večje razdalje si lahko pomagamo z večjimi enotami — na primer, 4-metrskimi deskami.
Tako si zamislimo, da namesto da bi postavljali vsak meter posebej, "polagamo" deske po 4 metre.
To nam omogoča, da razdaljo hitro ocenimo z manjšim številom enot.
# Tehnika 10 metrov
Naučite se oceniti, kolikšna je razdalja 10 metrov na različnih vrstah terena.
Poiščite točko na terenu, ki je 10 metrov oddaljena od vas. Preverite, kako pogosto se ta razdalja ujema med vami in ciljem. Preostalo razdaljo prištejte ali odštejte.
Ne pozabi: če napačno oceniš prvih 10 metrov, se bo ta napačna ocena vsakič ponovila.
# Metoda sove
Metoda sove je še posebej uporabna, če je teren pred tarčo nepregleden (valovit, preko doline, preko vode...). 
Zaradi tega so ostale metode bolj ali manj neuporabne.
Najprej oceni razdaljo do predmeta nekje med teboj in tarčo (veja, drevo...). 
Bodi pozoren na to, kako je ta predmet poravnan s tarčo ali s katerim koli delom tarče. 
Premakni glavo bočno in opazuj, kako se predmet premika glede na tarčo. 
Če se premakne le za majhno razdaljo, bo razdalja med predmetom in tarčo relativno majhna. 
Če se predmet premika v skladu z gibanjem glave, je predmet na polovici poti, 
če pa se predmet premika bolj, je predmet manj kot na pol poti do tarče.
# Metoda "dodajanja"
Pri streljanju v urejenem gozdu (drevoredu) ali vzdolž ograje, lahko seštejete fiksne razdalje.
Recimo razdalje med stebri ograje, med drevesi drevoreda...
# Ocenjevanje "na palec"
Ocenjevanje "na palec" je v bistvu precej stara metoda in je predhodnica viziranja. Pri tej metodi iztegnemo roko in gledamo koliko dvignjen palec pokrije nek predmet (slika). Bolj ga pokrije daljša je razdalja in obratno.  
# Viziranje - prepovedan sadež
Viziranje je ena bolj natančnih metod ocenjevanja razdalje do tarče. Ideja viziranja temelji na Talesov-em izreku o sorazmerjih.
<figure class="figure-center">
<object type="image/svg+xml" data="../../../svg/teorija.svg" width="900" class="centered-svg"></object>
<figcaption>Talesov izrek</figcaption>
</figure>
Kako si s tem lahko pomagamo?
Vzemimo da je a razdalja med očesom in merkom, b je premer merka, C razdalja do tarče in D premer tarče, oziroma sorazmerni delež pokritosti tarče z merkom.
Privzamemo da so a, b in D konstante, potem lahko iz teh podatkov izračunamo C.
<figure class="figure-center">
<object type="image/svg+xml" data="../../../svg/archer-more.svg" width="750"></object>
<figcaption>Viziranje</figcaption>
</figure>

