# Teorija

### *Terminologija korekcije merilne naprave*

V tem priročniku uporabljamo naslednje izraze:

**dodati**  
Pomeni nastaviti merilno napravo na *večjo razdaljo*, kot je dejanska razdalja do tarče.

**odvzeti**  
Pomeni nastaviti merilno napravo na *manjšo razdaljo*, kot je dejanska razdalja do tarče.

Ta terminologija se nanaša izključno na delo z merilno napravo.

Gre za praktičen jezik field streljanja, kjer korekcija ne izhaja neposredno iz izmerjene razdalje, temveč iz razumevanja leta puščice.

### *Balistična terminologija*

Pri poševnem metu sta dve različni “dolžini”, ki se pogosto pomešata:

**čas leta** do tarče

**trajektorija** (dejanska dolžina krivulje v prostoru)

Trditev: Navzgor puščica leti dlje do tarče

- časovno → pravilno

- prostorsko → ni nujno, odvisno od kota in geometrije

Pri strelih pod naklonom je treba ločiti dva različna kota, ki imata različen pomen.

**kot tarče** (geometrijski kot)
Kot med linijo do tarče in vodoravnico.
Ta kot opisuje teren in položaj tarče, ne pa balistike leta puščice.
<figure class="figure-center">
<object type="image/svg+xml" data="../../svg/angle-up.svg" class="centered-svg"></object>
<figcaption>Kot tarče</figcaption>
</figure>
**kot izmeta**
Dejanski kot, pod katerim puščica zapusti lok.
Ta kot določa čas leta, padec puščice in s tem potrebno nastavitev merilne naprave.
<figure class="figure-center">
<object type="image/svg+xml" data="../../svg/angle-up-bow.svg" class="centered-svg"></object>
<figcaption>Parabola</figcaption>
</figure>

---

## *Strel navzgor in navzdol – fizikalni pogled*

Pri strelih navzgor in navzdol razdalja do tarče ostaja enaka, spremeni pa se razporeditev energije puščice in s tem njen let.

### *Strel navzgor*
Pri strelu navzgor se del začetne kinetične energije puščice porabi za pridobivanje potencialne energije (dvig v višino).  
Zaradi tega se zmanjša razpoložljiva energija za gibanje naprej, hitrost se zmanjša, pot puščice do tarče pa je krajša kot pri vodoravnem strelu.
<figure class="figure-center">
<object type="image/svg+xml" data="../../svg/parabola.svg" class="centered-svg"></object>
<figcaption>Parabola</figcaption>
</figure>
Posledično ima gravitacija manj vpliva na padec puščice, zato je potrebno na merilni napravi izvesti korekcijo v skladu z geometrijo strela (po izračunu).

### *Strel navzdol*
Pri strelu navzdol se potencialna energija pretvarja v dodatno kinetično energijo. Hitrost puščice se poveča, čas leta se skrajša, pot puščice do tarče pa je prav tako krajša kot pri vodoravnem strelu.
<figure class="figure-center">
<object type="image/svg+xml" data="../../svg/parabola-down.svg" class="centered-svg"></object>
<figcaption>Parabola</figcaption>
</figure>
Ker ima gravitacija manj časa za delovanje, puščica pade manj, zato je pri strelu navzdol na merilni napravi vedno potrebno odvzemati.

### *Energijsko prelivanje in realni učinek na zadetek*

Med letom puščice se kinetična in potencialna energija neprestano prelivata.
Pri strelu navzgor se del kinetične energije pretvarja v potencialno, pri strelu navzdol pa obratno. V idealnem modelu bi to pomenilo krajši čas leta in manjši padec.

V praksi pa zaradi zračnega upora in realne balistike puščice ta poenostavitev ne drži vedno.

Pri strelih navzdol je učinek skoraj vedno enak:

- **potrebno je odvzeti** na merilni napravi.

Pri strelih navzgor pa je situacija bolj kompleksna:

- v večini primerov je prav tako potrebno **odvzemati**,

- pri zmernih kotih (okoli 10–15°) in večjih razdaljah (≈35 m in več) pa se lahko pojavi potreba po **rahlem dodajanju**.

Razlog je v tem, da se pri takih strelih čas leta zaradi zmanjšanja hitrosti in zračnega upora lahko poveča, kar povzroči večji padec puščice, kot bi ga napovedal zgolj geometrijski izračun.

Zato velja:
fizika razloži smer vpliva, zadetek pa določi realna balistika.

---

## *Drža telesa*
Pri strelih pod naklonom se spremeni:

- poravnava ramen,

- obremenitev hrbta,

- položaj glave glede na tetivo,

- občutek sidranja.

Če se drža telesa spremeni, se spremeni tudi izmetna geometrija – ne glede na pravilno nastavljeno merilno napravo.
Že majhna sprememba v drži lahko pomeni veliko razliko v tem, kako bo puščica letela, ne glede na vse ostalo.
Zato je pozornost v pravilno telesno pozicijo ravno tako pomembna kot vse ostale tehnične nastavitve, če ne še bolj.
<figure class="figure-center">
<object type="image/svg+xml" data="../../svg/angle-up-bow-fire.svg" class="centered-svg"></object>
<figcaption>Pravilna T-postavitev</figcaption>
</figure>
<figure class="figure-center">
<object type="image/svg+xml" data="../../svg/angle-up-bow-fire-Z.svg" class="centered-svg"></object>
<figcaption>Nepravilna Z-postavitev</figcaption>
</figure>
---

## *Psihologija*
Psihološki vpliv je pri strelih navzgor in navzdol izrazit:

- podzavestna želja po "varnem" strelu,

- strah pred preletom ali kratkim strelom,

- občutek višine ali globine.

Psihologija ne vpliva na puščico, vpliva pa na strelca – in s tem neposredno na zadetek.





