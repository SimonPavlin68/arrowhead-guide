# Poševni met

Telo vržemo poševno navzgor pod kotom **&alpha;** z začetno hitrostjo **v₀**.
Krivulja gibanja telesa pri poševnem metu je **parabola**.
Gibanje telesa razstavimo na gibanje v dveh smereh.
V vodoravni smeri **x** je gibanje enakomerno, saj na telo ne deluje nobena sila.
Zračni upor smo pri tem zanemarili.
V navpični smeri **y** pa je gibanje, dokler se telo giblje navzgor, enako gibanju teles pri metu navzgor, torej enakomerno pojemajoče.
Ko se začne gibati navzdol, je gibanje telesa enako gibanju pri prostem padu, torej enakomerno pospešeno.
V navpični smeri na telo ves čas deluje sila teže (gravitacija).
<figure class="zoomable-container">
<img src="../../../img/po_met3.jpg" alt="Parabola" class="zoomable"/>
<figcaption>Parabola</figcaption>
</figure>
Začetno hitrost v₀ razstavimo na komponenti:
$$
v_{0x} = v_0 \cos \alpha
$$
in na komponento v navpični smeri:
$$
v_{0y} = v_0 \sin \alpha
$$
V času **_t_** ima telo koordinati:

$$
x = v_{0x}\, t
$$

$$
y = v_{0y}\, t - \frac{g t^2}{2},
$$

V enačbi je **g** gravitacijski pospešek in je na naši nadmorski višini
približno **9,81 m/s²**.

V tem trenutku sta komponenti hitrosti:

$$
v_x = v_{0x} = \text{konst.}
$$

$$
v_y = v_{0y} - g t.
$$

Hitrost telesa se pri dvigovanju počasi zmanjšuje in je po času (čas dvigovanja) enaka nič:

$$
t_d = \frac{v_{0y}}{g} = \frac{v_0 \sin \alpha}{g}
$$

Tedaj telo doseže največjo višino:

$$
H = \frac{v_0^2 \sin^2 \alpha}{2 g}
$$

Telo pade nazaj na tla po času **t**, ki je enak dvakratnemu času dvigovanja:

$$
t = 2\, t_d
$$

V tem času telo preleti razdaljo **D** (domet):

$$
D = v_{0x} \, t = \frac{v_0^2}{g} \, \sin(2\alpha)
$$
